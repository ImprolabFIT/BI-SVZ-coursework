= 5. Informace ke zkoušce

// Definice proměnných datumů
include::../vars.adoc[]

Předmět je z pohledu obsahu a množství látky hodnocen jako jeden z těch těžších. Zisk znalostí strojového vidění v průmyslu je nelehké a látka je náročná. 

Stránka upřesňuje formu a průběh zkoušky s cílem lepšího přiblížení studentům.

NOTE: Konkrétní požadavky na absolvování předmětu (počet bodů atd.) jsou dostupné na stránce xref:../classification/index#[Hodnocení].

== ℹ️ Rozdělení a zdůvodnění

Zkouška je rozdělena na *teoretickou* a *praktickou* část. 

Teoretická část si klade za cíl vyzkoušet studenta ze znalostí nabytých na přednáškách formou multiple choice testu.

Praktická část si klade za cíl vyzkoušet znalosti nabyté na cvičeních formou typické průmyslové úlohy z praxe.

== 💯 Průběh zkoušky

Teoretická část zkoušky probíhá *prezenčně* v ImproLabu (A-1256) v nástroji https://marast.fit.cvut.cz[MARAST].

* V KOSu budou vypsány termíny formou jednorázových akcí.
* Student se musí na akci přihlásit.
* Kvíz bude zaheslován vždy na konkrétní termín.
* Heslo se dozví student od zkoušejícího v místnosti.

Praktická část zkoušky probíhá *prezenčně* v ImproLabu (A-1256).

* V KOSu budou vypsány termíny formou zkouškových termínů.
* Student se musí na termín přihlásit.

NOTE: https://kos.cvut.cz/terms[Webový KOS] obsahuje všechny termíny přehledně na jedné straně - jak regulérní termíny, tak jednorázové akce.

*Individuálně* budou řešeny případy nemožnosti přijít prezenčně (např. student je v zahraničí a neexistuje způsob se na FIT dostat). V takovém případě kontaktujte xref:../teachers/index#[Jakuba Nováka] na MS Teams.

== 🛠️ Informace k Praktické části

Co se na zkoušce děje:

* Student vytváří vlastní Jupyter notebook, který odevzdává.
* Student má k dispozici internet pro možné hledání oprav chyb v pythonu nebo dokumentaci k OpenCV funkcím.
* Internet *není* dostupný pro courses, gitlab či **ChatGPT**.
* Student si může na flashce donést *JEDEN* vlastní jupyter notebook s funkcemi, které lze používat pro splnění zkoušky
** Ukázkový notebook svz.ipynb je k dispozici na repozitáři (jeho html verze zde).
** Vytvořte si vlastní notebook s funkcemi, kterým rozumíte!
** Notebook musí být spustitelný pomocí příkazu `%run vlastni_notebook.ipynb`.

=== 🙅 Chyby studentů při tvorbě vlastního notebooku:

* Nakopírují si všechny cvika pod sebe do notebooku ve snaze mít s sebou všechno a o nic nepřijít.
** Notebook je pak obrovský a nedá se nejen spustit ale i otevřít.
** Studentovi to nepomůže.
* Nakopírují si do něj nejen cvika ale i přednášky, jejichž text zakomentují.
** Stejná hrůza i výsledek jako výše.
* Notebook mají vedle otevřený a "vykopírovávají" z něj kód do notebooku zkouškového.
** Nedá se to stihnout, není jasné co voláte ani proč to tak používáte a objevují se chyby, které se dosud neobjevily.
* Notebook si nevyzkouší jestli lze spustit pomocí `%run ...`
** Objevují se chyby, které student neumí v časové tísni zkoušky vyřešit a nakonec mu není k ničemu.¨

=== 👍 Výhody vlastního notebooku s funkcemi:

* Student má materiál s knihovnou funkcí, kterým rozumí a umí je volat ke splnění úkolu.
* Student si vylepšil funkce z ukázkového notebooku, které neuměl použít.
* Student se vytvářením knihovny s funkcemi seznámil, objevil nové a vylepšil si stávající. To mu přidává na znalostech práce s metodami zpracování obrazu.
* Student získal materiál / knihovnu i pro další svoje vlastní projekty zpracování obrazu mimo předmět a do budoucna.