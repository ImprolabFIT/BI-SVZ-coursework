= 3. Domácí úkoly

V semestru budou postupně zadány celkem *4 jednoduché domácí úkoly*. Úkoly zadáváme, abychom ověřili vaše pochopení probírané látky. Pro všechny, kteří porozumí látce probrané na cvičení, se jedná maximálně o dvou hodinovou záležitost. Úkoly volně *navazují na úlohy z cvičení*.

Úkoly nejsou povinné, *tvoří však přes polovinu možných bodů ze semestru* (26 bodů z celkových 50). Připomínáme, že k získání zápočtu je nutné za cvičení získat *minimálně 25 bodů*, podrobnosti viz sekce xref:../classification/index#[Hodnocení].

Na začátku každého cvičení bude prostor na dotazy týkající se aktuálního zadaného úkolu. Cílem je vyřešit problémy a nejasnosti.

Může se stát, že v rámci úkolu budete řešit nějaký technický problém - např. nefunguje knihovna, nevyřešitelná chyba, nefungující  prostředí, nemáte data, apod. Ideální by tedy bylo tyto věci *zkontrolovat dříve než den před odevzdáním*. Jinak nebude v naší moci vám s vyřešením problému pomoct.

== Potřebné nástroje k úkolům

Úkoly budou ve stejném formátu jako probíhá práce na cvičení, tzn. implementace kódu v prostředí Jupyter Notebook. Každému byl vytvořen repozitář pod vlastním nicknamem, který bude sloužit pro vyřešení a odevzdání úkolů. Podrobný návod, jak zprovoznit repozitář najdete v *README* v main větvi vašeho repozitáře.

== Náležitosti úkolu

Počítejte prosím s tím, že úkol po vás bude někdo číst. Buďte tedy tak hodní a kód udržujte čistý a čitelný. Podrobnou dokumentaci nevyžadujeme, avšak každá složitější buňka nebo funkce musí  mít svůj komentář. Ať je vždy jasné, co daný segment dělá a co je výstupem. Pokud nebude kód srozumitelný a okomentovaný, nebude v našich silách k němu poskytnout zpětnou vazbu a v extrémních případech může být i nehodnotitelný. 

== Odevzdání úkolů

V `main` větvi budou připraveny materiály k jednotlivým úkolům, nezapomeňte vždy před vytvořením nové větve udělat `pull` mainu. Úkoly se odevzdávají pomocí Merge requestů ve vašem repozitáři. Pro každý nový úkol vytvořte větev s názvem `hw-XX`, kde XX je číslo úkolu. Pracujte na úkolu, commitujte změny do větve `hw-XX` a pushujte dle libosti. Jakmile úkol dokončíte, otevřete **merge request** (MR) z vaší větve `hw-XX` do vaší větve `main`. **NE**přiřazujte Assignee ani Reviewer nikomu ze cvičících, rozřazení bude prováděno až po deadlinu úkolu.

== Etika domácích úkolů

Tak jako je u nás na fakultě zvykem, úkoly je *nutno vypracovávat samostatně.* Plagiátorství nebude tolerováno. V případě *podezření* bude automaticky úkol ohodnocen 0 body. Záleží pak pouze na studentovi, zda se to změní.

Pokud budete využívat části kódů z internetových zdrojů (např. StackOverflow), *uvádějte v kódu odkaz na zdrojové vlákno*. Dále *převzatý kód okomentujte,* ať je vidět, že dané problematice rozumíte.

Pokud bude úkol odevzdán po deadlinu, ten je zpravidla před půlnocí daný den, bude ohodnocen 0 body.

== Harmonogram úkolů

Harmonogram úkolů je předběžný. V průběhu semestru může být upravován.

// Definice proměnných datumů
include::../vars.adoc[]

.Harmonogram úkolů
[cols="2,3,3,9,^2", options="header"]
|===
| Úkol | Zadání     | Deadline   | Téma     | Body
| 1.   | {hw1_from} | {hw1_to} | 
Měření nejkratší vzdálenosti obdélníků
//📜{nbsp}link:files/1/1_task.html[Měření nejkratší vzdálenosti obdélníků]
| 5 (+2)

| 2.   | {hw2_from} | {hw2_to}  | 
Projektivní transformace
//📜{nbsp}link:files/2/2_task.html[Projektivní transformace]
| 6 (+2)

| 3.   | {hw3_from}  | {hw3_to} | 
Výpočet BMI s využitím dat hloubkového senzoru
//📜{nbsp}link:files/3/3_task.html[Výpočet BMI s využitím dat hloubkového senzoru]
| 7 (+2)

| 4.   | {hw4_from} | {hw4_to}   | 
Výpočet plochy zahřívaného spoje s využitím dat termokamery a RGB kamery
//📜{nbsp}link:files/4/4_task.html[Výpočet plochy zahřívaného spoje s využitím dat termokamery a RGB kamery]
| 8 (+2)
|===
