= Domácí úkoly

V semestru budou postupně zadány celkem *4 jednoduché domací úkoly*. Úkoly zadáváme, abychom ověřili vaše pochopení probírané látky. Pro všechny, kteří porozumí látce probrané na cvičení, se jedná maximálně o dvou hodinovou záležitost. Úkoly volně *navazují na úlohy z cvičení*.

Úkoly nejsou povinné, *tvoří však přes polovinu možných bodů ze semestru* (26 bodů z celkových 50). Přípomínáme, že k získání zápočtu je nutné za cvičení získat *minimálně 25 bodů*, podrobnosti viz sekce xref:../classification/index#[hodnocení].

Na začátku každého cvičení bude prostor na dotazy týkající se aktuálního zadaného úkolu. Cílem je vyřešit problémy a nejasnosti. Referenční řešení úkolů bude vždy probráno následující cvičení po deadlinu.

Může se stát, že v rámci úkolu budete řešit nějaký technický problém - např. nefunguje knihovna, nevyřešitelná chyba, nefungující  prostředí, nemáte data, apod. Ideální by tedy bylo tyto věci *zkontrolovat dříve než den před odevzdáním*. Jinak nebude v naší moci, vám s vyřešením problému pomoct.

== Potřebné nástroje k úkolům

Úkoly budou ve stejném formátu jako probíhá práce na cvičení, tzn. Jupyter notebooky. Na domácím PC tedy doporučujeme nainstalovat multiplatformní Anacondu pro správu Python balíčku a vytvořit si virtuální prostředí viz xref:../tutorials/files/1/course-tools-introduction#[návod]. Pokud nemáte systém Win x64, tak se vám pravděpodobně nepodaří vytvořit prostředí pomocí xref:../tutorials/files/1/spec-file.txt[spec-file] a budete muset balíčky nainstalovat ručně. Balíčky se instalují příkazem `conda install` viz xref:../tutorials/files/1/course-tools-introduction#[návod].

=== Seznam potřebných balíčků k domácím úkolům
Může být časem aktualizován.

* opencv
* numpy
* scipy
* matplotlib

== Náležitosti úkolu

Počítejte prosím s tím, že úkol po vás bude někdo číst. Buďte tedy tak hodní a zkuste kód udržovat čistý a  čitelný. Podrobnou dokumentaci nevyžadujeme, avšak každá složitější buňka nebo funkce by měla mít svůj komentář. Ať je vždy jasné, co daný segment dělá a co je výstupem. Pokud nebude kód srozumitelný, nebude v našich silách k němu poskytnout zpětnou vazbu.

== Odevzdání úkolů

Úkoly odevzdávejte na FIT Gitlab. Vytvořte si privátní repozitář a přidejte do něj uživatele `@zitnyjak` a `@novakj67` s rolemi "reporter". 
Následně vytvořte issue a přiřaďte ho na jednoho z nás.

== Etika domácích úkolů

Tak jako je u nás na fakultě zvykem, úkoly je *nutno vypracovávat samostatně.* Plagiátorství nebude tolerováno. 

Pokud budete využívat části kódů z internetových zdrojů (např. StackOverflow), *uvádějte v kódu odkaz na zdrojové vlákno*. Dále *převzatý kód okomentujte,* ať je vidět, že dané problematice rozumíte.

== Harmonogram úkolů

Harmonogram úkolů je předběžný. V průběhu semestru bude postupně doplňován.

.Harmonogram úkolů
[cols="2,3,3,9,^2", options="header"]
|===
| Úkol | Zadání     | Deadline   | Téma                                                         | Body   
| 1.   | 18. 3. 2019 | 28. 3. 2019 | 📜{nbsp}link:files/1/1_task.ipynb[Měření nejkratší vzdálenosti obdélníků] | 5 (+2)
| 2.   | 29. 3. 2019 | 11. 4. 2019  | 📜{nbsp}link:files/2/2_task.ipynb[Projektivní transformace]     | 6 (+2)     
| 3.   | 12. 4. 2019  | 25. 4. 2019 | 📜{nbsp}link:files/3/3_task.ipynb[Výpočet BMI s využitím dat hloubkového senzoru]               | 7 (+2)      
| 4.   | 26. 4. 2019 | 9. 5. 2019   | 📜{nbsp}Výpočet plochy zahřívaného spoje s využitím dat termokamery a RGB kamery| 8 (+2)      
|===