---
title: Domácí úkoly
---

V semestru budou postupně zadány celkem **4 jednoduché domací úkoly**. Úkoly zadáváme, abychom ověřili vaše pochopení probírané látky. Pro všechny, kteří porozumí látce probrané na cvičení, se jedná maximálně o dvou hodinovou záležitost. Úkoly volně **navazují na úlohy z cvičení**.

Úkoly nejsou povinné, **tvoří však přes polovinu možných bodů ze semestru** (26 bodů z celkových 50). K získání zápočtu, je nutné za cvičení získat **minimálně 25 bodů**.

Na začátku každého cvičení bude prostor na dotazy týkající se úkolů. Cílem je vyřešit problémy a nejasnosti. Může se stát, že v rámci úkolu budete řešit nějaký technický problém - např. nefunguje knihovna, nevyřešitelná chyba, nefungující  prostředí, nemáte data, apod. Ideální by tedy bylo tyto věci **zkontrolovat dříve než den před odevzdáním**. Jinak nebude v naší moci, vám s vyřešením problému pomoct.

Následující cvičení po odevzdání úkolu, bude probráno referenční řešení. 

## Náležitosti úkolů

Výstupem každého úkolu by měl být **krátký report** (např. půl stránky A4), ve kterém stručně popište využitou metodiku, dosažené výsledky a zdroje, pokud jste nějaké využili. V případě, že nebylo dosaženo uspokojivých výsledků, odůvodnit, proč se tak stalo. Vítané jsou také vlastní náměty na vylepšení metodiky/řešení. 

## Odevzdání úkolů

Úkoly budou odevzdávané na FIT Gitlab. Detaily k odevzdání budou postupně zveřejněny.

## Etika domácích úkolů

Tak jako je u nás na fakultě zvykem, úkoly je **nutno vypracovávat samostatně.** Plagiátorství nebude tolerováno. 

Pokud budete využívat části kódů z internetových zdrojů (např. StackOverflow), **uvádějte** v kódu a reportu **odkaz na zdrojové vlákno**. **Převzatý kód okomentujte,** ať je vidět, že dané problematice rozumíte.

## Harmonogram úkolů

Harmonogram úkolů je předběžný. Během začátku semestru bude finalizován. 

| Úkol | Zadání     | Deadline   | Téma                                                         | Body |
| ---- | ---------- | ---------- | ------------------------------------------------------------ | ---- |
| 1.   | 19.10.2018 | 2.11.2018  | Segmentace, hranové detekce                                  | 5    |
| 2.   | 2.11.2018  | 16.11.2018 | Projektivní transformace                                     | 6    |
| 3.   | 16.11.2018 | 30.11.2018 | Výpočet BMI s využitím dat hloubkového senzoru               | 7    |
| 4.   | 30.11.2018 | 14.12.2018 | Výpočet plochy zahřívaného spoje s využitím dat termokamery a RGB kamery | 8    |

