---
title: Domácí úkoly
---

V semestru budou postupně zadány celkem **4 jednoduché domací úkoly**. Úkoly zadáváme, abychom ověřili vaše pochopení probírané látky. Pro všechny, kteří porozumí látce probrané na cvičení, se jedná maximálně o dvou hodinovou záležitost. Úkoly volně **navazují na úlohy z cvičení**.

Úkoly nejsou povinné, **tvoří však přes polovinu možných bodů ze semestru** (26 bodů z celkových 50). Přípomínáme, že k získání zápočtu je nutné za cvičení získat **minimálně 25 bodů**, podrobnosti viz sekce [hodnocení](../classification/index.md).

Na začátku každého cvičení bude prostor na dotazy týkající se aktuálního zadaného úkolu. Cílem je vyřešit problémy a nejasnosti. Referenční řešení úkolů bude vždy probráno následující cvičení po deadlinu.

Může se stát, že v rámci úkolu budete řešit nějaký technický problém - např. nefunguje knihovna, nevyřešitelná chyba, nefungující  prostředí, nemáte data, apod. Ideální by tedy bylo tyto věci **zkontrolovat dříve než den před odevzdáním**. Jinak nebude v naší moci, vám s vyřešením problému pomoct.

## Potřebné nástroje k úkolům

Úkoly budou ve stejném formátu jako probíhá práce na cvičení, tzn. Jupyter notebooky. Na domácím PC tedy doporučujeme nainstalovat multiplatformní Anacondu pro správu Python balíčku a vytvořit si virtuální prostředí viz [návod](../tutorials/files/1/course-tools-introduction.md). Pokud nemáte systém Win x64, tak se vám pravděpodobně nepodaří vytvořit prostředí pomocí [spec-file](../tutorials/files/1/spec-file.txt) a budete muset balíčky nainstalovat ručně. Balíčky se instalují příkazem `conda install` viz [návod](../tutorials/files/1/course-tools-introduction.md).

#### Seznam potřebných balíčků k domácím úkolům
 Může být časem aktualizován.
* opencv
* numpy
* scipy
* matplotlib

## Náležitosti úkolu

Počítejte prosím s tím, že úkol po vás bude někdo číst. Buďte tedy tak hodní a zkuste kód udržovat čistý a  čitelný. Podrobnou dokumentaci nevyžadujeme, avšak každá složitější buňka nebo funkce by měla mít svůj komentář. Ať je vždy jasné, co daný segment dělá a co je výstupem. Pokud nebude kód srozumitelný, nebude v našich silách k němu poskytnout zpětnou vazbu.

## Odevzdání úkolů

Úkoly odevzdávejte na FIT Gitlab. Vytvořte si privátní repozitář a přidejte do něj uživatele @brchlluk a @novakj67 s rolemi "reporter".

## Etika domácích úkolů

Tak jako je u nás na fakultě zvykem, úkoly je **nutno vypracovávat samostatně.** Plagiátorství nebude tolerováno. 

Pokud budete využívat části kódů z internetových zdrojů (např. StackOverflow), **uvádějte v kódu odkaz na zdrojové vlákno**. Dále **převzatý kód okomentujte,** ať je vidět, že dané problematice rozumíte.

## Harmonogram úkolů

Harmonogram úkolů je předběžný. V průběhu semestru bude postupně doplňován.

| Úkol | Zadání     | Deadline   | Téma                                                         | Body   |
| ---- | ---------- | ---------- | ------------------------------------------------------------ | ------ |
| 1.   | 19.10.2018 | 11.11.2018 | [Měření nejkratší vzdálenosti obdélníků](files/1/1_task.ipynb) | 5 (+2) |
| 2.   | TBA        | TBA        | Projektivní transformace                                     | 6      |
| 3.   | TBA        | TBA        | Výpočet BMI s využitím dat hloubkového senzoru               | 7      |
| 4.   | TBA        | TBA        | Výpočet plochy zahřívaného spoje s využitím dat termokamery a RGB kamery | 8      |

